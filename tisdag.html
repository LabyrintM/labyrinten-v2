<!-- ★ RUM: Du och jag älskling för alltid ★ -->

<section id="du-och-jag" style="max-width: 800px; margin: 0 auto;">

  <h2 style="font-weight: 600; margin-bottom: 0.7em;">

    Du och jag älskling för alltid.

  </h2>



  <div style="text-align: left; line-height: 1.5;">

    <p>Jag visste hela tiden vad jag behövde säga. Det var inte planerat, men något under dagen hade nått sin gräns.</p>



    <p>Att jag inte tänkte låta oss stanna i någon lögn, att jag omöjligt kunde släppa utan att veta att allt var sagt. Att jag behövde att du ställde dig jämte mig och delade ansvaret, sorgen, smärtan och maktlösheten.</p>



    <p>Och du gjorde det. Jag tryckte på alla dina knappar – inte hänsynslöst, men från en plats av sådan frustration, som att man bara vill skrika rakt ut. Frustrerad över att ha hittat det bästa i världen och inte få behålla det. Du släppte på alla dina skydd och la upp alla dina känslor på bordet. Bort med den kontrollerade, samlade, nästan stundtals likgiltiga attityden – och där stod äntligen människan. Han jag blir alldeles illamående bara av tanken på att mista. Honom jag älskar av hela mitt hjärta och hade ställt mig framför tåget för att skydda.</p>



    <p>Pushade dig medvetet, men kontrollerat, och gav samtidigt mig själv utrymme att få ut allt obehag som legat precis under ytan och puttrat.</p>



    <p>Det var inte vackert. Det var behov. Behov av allt vi båda känt, som behövde få komma ut för att inte spränga oss inifrån.</p>



    <p>Då var du, som i så många stunder innan, modig!</p>



    <p>Du visade dig själv att du kan, att du klarar av – och du gick inte sönder.</p>



    <p><strong>Stod upp för din oförmåga att inte klara av att ge dig själv det du vet att du helst vill.</strong></p>



    <p>Din värsta rädsla sades högt, och därmed tog du ansvaret för den – lät den få finnas. Att inte låta saker bara ske och göras åt dig, utan ta tillbaka makten och ta din plats bakom ratten.</p>



    <p>Där börjar förändringar. När man vågar se sig själv, naket och sårbart.</p>



    <p>Kanske för första gången till fullo ta kontroll över sig själv.</p>



    <p>Livet äger inte dig – du äger ditt liv.</p>



    <p>Jag stod kvar, älskade dig ännu mer än tidigare – och hand i hand konfronterade vi sanningen.</p>



    <p>Att sen omfamna varandra genom att äta pommes tillsammans i bilen är på många vis tidernas kontrast – men ack så självklart.</p>



    <p>Följt av en timmes samtal där vi, som alltid, inte ignorerade det som precis varit – utan växte från det.</p>



    <p>Som att det gav en grundtrygghet. Ett tydligt bevis på att vi alltid kommer stå stabilt tillsammans mitt i stormen som härjar runt omkring. Fortsätta finnas.</p>



    <p>Och det kan ingen ta ifrån oss.</p>

  </div>

</section>

<!-- ★ SLUT PÅ RUMMET ★ -->

