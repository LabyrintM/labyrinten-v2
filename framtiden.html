<!DOCTYPE html>

<html lang="sv">

<head>

  <meta charset="UTF-8">

  <title>Framtiden</title>

  <style>

    body{

      background:#fff;            /* vit bakgrund  */

      color:#000;                 /* svart text    */

      font-family:Georgia,serif;

      max-width:700px;

      margin:50px auto;

      padding:0 20px;

      line-height:1.6;            /* lagom luft    */

    }

  </style>

</head>

<body>



<p>Framtiden är som en mystisk plats ingen äger nyckeln till.<br>

Jag vet lika lite som du vad som komma skall, men jag vet vad vi båda skulle vilja.<br>

När du sa ”jag saknar framtiden med oss” var det som att du gav upp innan du ens hade försökt.<br>

Låtit rädslan vinna för att du förväxlar ansvar med lycka.</p>



<p>Men du är knappast någon fegis. Du är den mest dedikerade människan jag känner.<br>

Men du måste våga tro på att du precis som alla andra förtjänar att få vara lycklig.</p>



<p>Du har burit din omgivnings lycka genom eld och vatten. Du har gjort det med perfektion. Du är klar!<br>

Nu ska du bära din egen.</p>



<p>Det kommer inte kännas tryggt i början, det kommer skava och krocka med gammal struktur, men det går att göra om, ändra i befintlig planlösning,<br>

dra om elen så ledlamporna får lysa över platsen som är din.<br>

Du är inte ensam. Du har mig och vi gör det tillsammans.</p>



<p>För det finns ett vi som aldrig krävde ett löfte, bara ett hjärta.<br>

Och det är fortfarande helt.<br>

Det vi byggde var inget som måste rivas för att något annat skulle få stå kvar.<br>

Det var grunden.</p>



<p>Vårt hem som redan existerar i varandra,<br>

nyckeln dit finns i dina händer och du vet redan precis hur det känns att öppna den dörren.<br>

Platsen där du andas, skrattar, älskar, är fri,<br>

platsen där du får vara du.</p>



<p>Och jag finns där inne.<br>

Tiden kommer inte be om lov, den kommer att ske, oavsett våra val, men kliver du in då är framtiden vi.</p>



</body>

</html>

