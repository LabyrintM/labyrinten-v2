<h2 style="text-align:center;">Intuitionens spåkula</h2>



<img src="bild301.jpeg" alt="" style="display:block; margin:40px auto; max-width:500px; height:auto;">



<p>

Även nu kan jag inte förstå att detta har skett – att jag har förlorat den viktigaste människan. Du, som är livets stora kärlek och lycka.<br><br>



Kanske är det chocken som försöker skydda mig från insikternas krasch, eller så är det den fortsatta krocken jag ständigt har haft mellan magkänslan och hjärnan.<br><br>



Magkänslan som alltid målat en så tydlig bild av framtiden:<br><br>



Hur jag har köpt ett hus med vatten så nära att en liten vik faktiskt är min egen.<br><br>



Det är vår och dags att slå upp portarna för sommarens projekt. Större delen av storhuset är i ordning, och fokus ligger på utsidan – altanen ska byggas, stenplattor läggas. Jag försöker vara snäll och inte för ivrig – jag köpte det ju faktiskt bara för 1,5 år sedan.<br><br>



Jag går runt och fixar, kollar till tomaterna jag försökt sätta i mitt växthusförsök – som mer har blivit en tjusig matplats än en lyckad odling. Tänker att chips också är mat.<br><br>



Och plötsligt hörs det där ljudet. Det där <i>plinget</i>. Jag har hört det massor av gånger förut – men jag kände i hela kroppen: det är han. Det är du.<br><br>



Jag nästan skakar när jag öppnar och ser ett litet ord: ett <i>hej</i>.<br><br>



Hur åter den enklaste av fraser blev starten på vårt liv – men den här gången på riktigt.<br><br>



Att jag har gömt undan en ask med en gammal nyckel i – den som leder till en plats jag i smyg har hållit till dig. Ett bevis på att <i>jag visste</i>.<br><br>



Och hur jag, längs med livet, inväntat just denna stund.<br><br>



Ser allt jag har önskat: enkelheten i livet, den barnsliga lyckan, delad vardag i stort och smått.<br><br>



Stunder på en stilla brygga, snuska mig när du bygger bara för att få dig ur balans, koppen kaffe som alltid väntar på dig soliga morgnar, sena kvällar med inlindade ben framför en sprakande brasa.<br><br>



Livets sommarlov – som aldrig tar slut.<br><br>



Det har alltid varit min vision.<br><br>



Men samtidigt inser jag, nu när vi står här i starten av förlusten som fortfarande är helt färsk, att varenda minut verkligen räknas.<br><br>



Och att det inte finns någon säkerhet i kommande år eller vad de gör med en.<br><br>



Jag vill fortsätta hoppas på en framtid.<br><br>



Men jag är rädd att väntan kommer bli för lång – om den ens någonsin kommer.

</p>

