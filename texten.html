<!DOCTYPE html>

<html lang="sv">

<head>

<meta charset="UTF-8" />

<meta name="viewport" content="width=device-width, initial-scale=1" />

<title>Brev</title>

<style>

  body {

    background-color: white;

    display: flex;

    justify-content: center;

    padding: 40px 20px;

    font-family: Georgia, serif;

  }

  .brev {

    max-width: 700px;

    color: black;

    font-size: 18px;

    line-height: 1.6;

    white-space: pre-wrap;

  }

</style>

</head>

<body>

  <div class="brev">

Är det något jag alltid ansett mig kunna väl, så är det att skriva. Men jag vet inte var man egentligen börjar en sådan här text. Det känns som vi har levt flera liv ihop redan, och ändå är vi här, fortfarande i det första. Det som aldrig riktigt började och aldrig riktigt tog slut. Det som varit så intensivt att det blivit som en egen tidszon, där perspektivet är som Alice i underlandet, något helt eget. Redan i tidig text märkte jag att det här var något annat. Som ett uppvaknande i apparnas trötta värld. Ett vänta här, vad är nu detta? Första mötet förstärkte enbart den känslan, och den första kramen lämnade efter sig en spännande mersmak. Vi skapade ett rum, vårt egna utrymme, där allt var okej, inget var tabu, och det var som att vi i textform började dejta dygnet runt. Ja, minus de sovtimmar Herr Törnrosa behövde. Du var som något jag redan kände, någon jag bar med mig långt innan du kom. Jag såg dig innan du såg dig själv, tror jag. Bakom fasaden av den ordningsamma, ansvarsfulla, korrekta, vuxna, där bodde pojken, som alltid tagit på sig för mycket, som förlorade en bror, använt sin nyfikenhet för att lära sig det sociala spelet, målinriktad och fokuserad till den grad att han blev den mur av skydd han en gång behövt bygga, enter Lars Åke. Pojken som inte riktigt tror att han förtjänar att bli älskad för den han egentligen är. Honom föll jag handlöst för, barnsligheten blev min bästis, den sexiga kroppen det bästa sexet någonsin. Och den där hjärnan, livets förälskelse. Du har funnits där med ditt lugn, du har aldrig dömt. Den mjuka, varma och fina killen som har ett hjärta av guld, gömt djupt där inne, men som bländade mig långt innan du själv förstod det. Hjärtat som gör att jag skulle välja dig om och om och om igen, även om jag visste hur ont det också skulle komma att göra. Jag i min tur gav dig i en värld av yta, en närvaro, ett tålamod och en omtanke du nog omedvetet längtat efter hela livet. Som Pokémons fortsatte vi alltid att utvecklas. Varje försök till uppbrott förde oss bara närmare och till nya nivåer av levlar jag inte visste fanns. På köpet förändrade vi också varandra och formade tidernas team. Vi blev ett språk, en rytm, ett annat sätt att andas. Skrattade så tills vi krampande, grät tills snoret rann, ägde en kommunikation som gick från enbart text till samtal till att konstant vilja vara fysiskt tillsammans. Ett flöde på alla dess nivåer som kändes heligt. Vi rörde vid varandra som om världen utanför inte längre existerade. Jag önskar att du kunde se dig genom mina ögon, se hur fantastisk du är. Du är allt det jag bara kunnat drömma om, ännu mindre tro mig få. Och jag är så lycklig över att just du blev min människa, min person. Jag älskar dig igår, idag och imorgon.

  </div>

</body>

</html>


