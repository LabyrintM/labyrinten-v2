<div>

  <p>Jag har alltid suktat efter närhet, fast i smyg.</p>

  <p>Något jag lärt mig den hårda vägen inte funnits för mig men som jag ändå någonstans alltid hoppats på.</p>

  <p>Sanningen är också att jag aldrig riktigt släppt in någon, inte hela vägen.</p>

  <p>Ogillar verkligen beröring rent allmänt, vill helst inte nudda en annan människa ens på en fullsmockad buss, ännu mindre få en klapp på axeln av en kollega eller värre en stel kram av en kompis.</p>

  <p>Det som upplevts som avstånd är egentligen min skyddsmur och bakom den gömmer sig en tyst längtan.</p>

  <p>Längtan att få luta mig mot någon. Få landa. Bli hållen. Som en självklarhet.</p>



  <p>Så kom du. Och hela kroppen totalt kapitulerade innan jag ens hann förstå vad som hände. Drogs till dig som en magnet gör till ett kylskåp.</p>

  <p>Vill hänga på din arm, luta mig mot din axel, rulla ihop mig till bollen och krypa upp i ditt knä, linda min kropp runt din, va i din famn och samtidigt borra in näsan i din nacke, gosa med den underbara doft som är du.</p>



  <p>Mitt lilla gossedjur sa du och det stämmer. För med dig har kroppen fått göra det hjärtat alltid längtat efter.</p>

  <p>Jag tror det är det som är trygghet.</p>

  <p>Att vilja vara nära, hela tiden, stanna där, inte för att jag måste, utan för att jag kan helt enkelt inte låta bli.</p>

</div>

