
<!DOCTYPE html>

<html lang="sv">

<head>

  <meta charset="UTF-8">

  <title></title>

  <style>

    body{

      background:#ffffff;

      color:#111;

      font-family:Georgia,"Times New Roman",serif;

      font-size:18px;

      line-height:1.7;

      margin:60px auto;

      max-width:800px;

      padding:0 20px;

    }

    img{

      display:block;

      margin:40px auto;

      max-width:400px;

      height:auto;

    }

  </style>

</head>

<body>



<p>Jag har inte alltid varit så här, men varit det så länge att jag inte riktigt minns något annat.  

Då livet egentligen ska starta där i dina 20, tog mitt en helt annan riktning.  

Slutenvården kom för evigt att påverka mig – och inte i de aspekter man skulle kunna tro.  

I desperation att rädda mitt liv grillades min hjärna till total oigenkännlighet. Minnet är det dyrbaraste du har, det är det som berättar vem du är och utgör hela ditt liv, din verklighet.  

Att bli fråntagen det, satt under hög medicinering och placerad bland riktigt sjuka människor, helt utan rättigheter – det förändrade mig för alltid.</p>



<p>Där inne fanns hon, min bästa människa. Hon som jag hade kunnat bli kompis med även utanför.  

Supersmarta Viktoria, ursprungligen från Lidingö men bosatt i Solna med familj inne på Karlaplan.  

Hon som var som jag – obrydd om status och yta, men med ett hjärta av guld.  

Hon var inte så sjuk då, när jag var som sämst.  

Hon räddade livet på mig bara genom att finnas – för hon såg mig, den jag egentligen var.  

Och jag skulle sen de kommande femton åren desperat försöka rädda henne tillbaka.  

Vi var <i>ride or die</i>, ända in till det där samtalet då jag insåg att hon till slut lämnat mig.</p>



<p>Jag har aldrig klandrat henne. Anorexia är en fruktansvärd sjukdom, och man kan inte begära att någon ska existera för att smärtan är för hård för andra att mista.  

Det var mitt under covid. Jag hade börjat plugga, och jag hade inte den sista tiden orkat vara där för henne på samma sätt.  

Det dåliga samvetet jagade mig till den grad att jag helt stängde av henne och det som skett.  

På grund av covid fick jag inte närvara på begravningen – närmsta familj enbart – och det skapade en möjlighet för mig att fortsätta hålla henne levande i huvudet.  

Att hon fortfarande var på behandlingshemmet i Skåne.</p>



<p>Kommer alltid minnas hur vi skrapade ihop våra bidragsslantar, gjorde färsk pasta, delade på en flaska vin och pratade om den där picknicken vi skulle ha i Hagaparken ”när hon mådde lite bättre”.  

Jag har aldrig hunnit sörja. Utrymmet har aldrig existerat – och då för allt som varit.</p>



<p>När jag tänker tillbaka – så även som litet barn – har jag genomgått komplicerade, smärtsamma operationer, haft både tumör i ena bröstet som 14-åring och nästan blivit blind på ena ögat vid 23.  

Men alltid bitit ihop, genomfört, aldrig klagat. Aldrig låtit smärta eller sorg ta plats – för risken att gå sönder. ”Tar det sen”-tänket.  

Samt att konstant behöva möta en oförstående omgivning där det lätta var att se till hur tuff och stark jag var.</p>



<p>Många gånger har jag trott att det omöjligt kan bli värre.  

Då visste jag inte att det värsta som skulle komma att ske var den människan som fick mig att komma ihåg hur det var att skratta – när allt jag ville var att dö.</p>



<p>Priset för det har tagit helt orimliga proportioner och med konsekvenser jag kommer få leva med förmodligen så länge jag lever.  

Samtidigt gav det mig ”min livlina” – en son som jag älskar mest i hela denna värld. Ett livets ansvar, som på många vis varit min räddning.</p>



<p>Att konstant befinna sig i överlevnad satte sig stenhårt på sömnen – att det farliga ligger i att slappna av.  

Så därför gör kroppen inte det, hur mycket jag än försökt.</p>



<p>Så en dag kom du.  

Du förändrade allt för mig, enbart genom att vara just du.</p>



<!-- bilden mitt i berättelsen -->

<img src="bild202.jpeg" alt="bild202">



<p>När jag blundar ser jag bara din famn, dina vackra snälla ögon, din doft. Trygghet personifierad – det jag hela mitt liv önskat.  

Tårar som rinner nerför mina kinder och ögon som kniper så hårt de bara kan ihop sig – för att desperat få stanna kvar hos dig, även om så bara i tanken.
Önskar en verklighet där jag var tillräcklig, där jag dög så jag fick stanna där på riktigt. Jag förstår jag skulle inte heller välja mig.</p>



</body>

</html>
